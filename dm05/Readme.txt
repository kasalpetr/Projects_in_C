Úkolem je realizovat program, který pro trojici zadaných bodů ve 2D rovině rozhodne, zda leží na společné přímce.

Vstupem programu jsou X a Y souřadnice trojice bodů ve 2D rovině. Souřadnice jsou zadané jako dvě desetinná čísla, prvé číslo reprezentuje složku X a druhé číslo složku Y.

Program analyzuje vzájemnou polohu zadaných bodů a rozhodne, který ze tří závěrů je platný:

dva nebo všechny tři zadané body splývají,
zadané 3 body jsou navzájem různé a neleží na jedné přímce nebo
zadané 3 body jsou navzájem různé a leží na jedné přímce (pak program navíc určí prostření bod).
Formát výstupu je zřejmý z ukázek níže.
Program musí kontrolovat správnost zadání vstupních dat. Pokud je na vstupu zadaná nesprávná hodnota (nečíselná), pak program detekuje chybu, zobrazí na standardním výstupu chybové hlášení podle ukázky a ukončí se.
